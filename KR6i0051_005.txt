# -*- mode: mandoku-view; -*-
#+DATE: 2016-06-08 11:28
#+TITLE: 佛說灌頂經
#+PROPERTY: CBETA_ID T21n1331
#+PROPERTY: ID KR6i0051
#+PROPERTY: SOURCE Taisho Tripitaka Vol. 21, No. 1331
#+PROPERTY: VOL 21
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6i0051_T_005-0508c> 
#+PROPERTY: JUAN 5
¶
佛說灌頂呪宮宅神王守鎮左右¶
經卷第五¶
¶
東晉天竺三藏帛尸梨蜜多羅譯¶

聞如是。一時佛在摩竭國。與千二百五十比¶
丘俱。菩薩萬七千人。清信士三萬人。清信女¶
萬二千。諸天人民鬼神龍王不可稱計。皆¶
悉來集聽佛所說莫不樂聞。¶

佛語目連。波羅閱國去城千里有七百餘家。¶
未覩聖化不識真道。多事鬼神山川樹神。及¶
日月五星二十八宿水火神等。舉村奉事以¶
為真正。殺生祭祠以此為常。¶

是時村民宗主名曰迦羅那。門室大小一百¶
餘人。春分之中為惡鬼神所共嬈觸。此迦羅¶
那居山谷之邊。或言山神嬈我。或言樹神嬈¶
我。或言水火日月星宿神嬈我。作是念已生¶
大愁苦。¶

爾時惡魔明旦復將五方鬼魅。悉共并力摑¶
地大呼。恐怖迦羅那家室大小。或有鬼神身¶
如師子。或如熊羆虎狼象龍牛馬犬狗猨猴¶
之形不可具說。或虫頭人身蚖蛇之形黿龜¶
之手。或六目三頭。或一頭而三面齒牙爪¶
距。或擔山吐火雷電霹靂。村民聞之莫不助¶
憂。然迦羅那心中煩憒語諸宗族。卿等當佐¶
我作方計。¶

爾時村中有學梵志道者。語迦羅那言汝可¶
請大學淨信梵志。迦羅那答言可爾。便擇吉日良¶
時設大供辦。諸梵志集來迦羅那大客
<pb:KR6i0051_T_005-0509a>¶
堂上。迦羅那自行澡水。行水已訖飯食竟。便¶
敷小卑座從坐而起。白諸大德淨信梵志。我¶
等從春分以來。常為諸魔之所嬈觸。願諸梵¶
志各出聖術。以却鬼神災惡之變。諸大梵志¶
各各皆言。善哉善哉當為汝說先師之法。昔¶
時波羅㮈國亦有此變。汝可於村中平淨之¶
地。謝四山諸神及日月星宿神等。當得百頭¶
種種眾生各各異類。并二小兒殺以祠天。汝¶
將家大小眷屬。詣於村中平淨地處祭祀¶
壇所。使人人跪拜。請命求護然後乃安。爾¶
時迦羅那即如其言。明旦具兩小兒及異類¶
眾生種種各百頭。平治村中便將家大小。及¶
諸眾生往彼祠壇所。象馬牛羊隨道悲鳴震¶
動天地。從東門出當就祭壇。於是世尊大悲¶
普濟一切眾生。愍是迦羅那愚頑之甚。云何¶
興大惡意殺眾生命欲救一家。便勅弟子大¶
目揵連。汝可往為迦羅那。說辟鬼神呪護迦¶
羅那。目連受勅便承佛威神。即為迦羅那¶
召五方諸善神。以衛護迦羅那門戶左右悉¶
獲安隱。辟除邪惡往來鬼神。為汝作害者從¶
今以去。遠汝村舍不使為害。迦羅那見目連¶
現神飛來。歡喜踊躍頭面禮目連足下。作是¶
念言尊者不以我愚賤。現神顧我度我災難。¶
令得蘇息無復愁惱。我今便是蒙尊者威靈。¶
救度我危厄使諸惡魔隱藏不現。迦羅那說¶
此語已。諸梵志輩悉見目連現神化來。為迦¶
羅那說大神呪。當呪之日天地大動。諸梵志¶
輩使迦羅那祭祀鬼神。飲食之具并其座席。¶
悉皆飛揚在於虛空。諸眾生輩各得解脫。無
<pb:KR6i0051_T_005-0509b>¶
人留制隨行而去。諸梵志輩見大目連現呪¶
術。變化威德如是。四眾咸然稽首目連足下。¶
而問訊言尊者目連　宗事何師其法真妙乃¶
如是乎。摧滅我等鬼神災變。令一村人悉得¶
蘇息。皆尊者恩使之然也。目連語迦羅那梵¶
志等四象。今我師者天人之尊。智慧弘廣靡¶
所不通。深知來今過去之事。身長丈六紫磨¶
金色。三十二相而自莊嚴。度人厄難無不解¶
脫。四眾聞說大聖威神。無不欲見世尊身者。¶
迦羅那白目連言。今佛世尊可得見不。目連¶
語言今佛世尊近在羅閱祇。為諸天人四部¶
弟子說真妙法時。迦羅那語大目連。我今¶
便欲相隨往見世尊。目連語言佛神通聖達。¶
自見爾心不須去也。但燒香散華。世尊今日¶
現神化來亦爾。不久時迦羅那燒香散華¶
靜心念佛。須臾之頃佛現神來。將從一千二¶
百五十比丘四輩弟子。諸菩薩無央數。悉來¶
集會迦羅那大客堂上。客堂自然廣博嚴好¶
變為殿舍。悉以瑠璃為柱梁。七寶莊嚴懸雜¶
幡蓋。四面皆有諸小菩薩。執持幡蓋侍立¶
左右。迦羅那及梵志四眾等見佛。心中歡喜¶
踊躍無量。頭面接佛足下稽首作禮。迦羅那¶
前進長跪叉手。白佛言世尊。我從歷劫以來。¶
信邪倒見不識正真。有危厄之日輒殺眾生¶
請求福祐。今者世尊大慈普濟。救度眾生危¶
厄之患。皆蒙解脫離諸恐怖。皆天中天目連¶
恩也。室家大小及村中人悉獲度脫。迦羅那¶
及梵志四眾等。從佛乞受戒法。佛為廣說業¶
行因緣得法眼淨。宗室大小及村中人。聞法
<pb:KR6i0051_T_005-0509c>¶
歡喜各發善心。有受戒者有生天者。各隨¶
業行得道不同爾時坐中有一菩薩名曰普¶
觀。從坐而起前白佛言。世尊以為迦羅那。¶
說五方辟鬼神呪。營護門戶鎮守左右竟。唯¶
願更演。向者目連所說章句。為未來世諸眾¶
生輩。若有如迦羅那比惡鬼神所嬈者。我當¶
書持讀誦經文示於後世。廣宣流傳遠近使¶
聞。普得度脫無復憂懼。¶

佛告普觀菩薩。汝能為未來濁惡之世。重問¶
灌頂無上章句神名字者。諦聽憶念我當重¶
演如是章句。普觀菩薩言唯唯天尊。四眾渴¶
仰唯願速說。佛言灌頂章句其名如是。¶

神名阿修呵比丘尼槃頭倚¶

神名波梨犁波斯離次離¶

神名優唦知具利乾陀離¶

神名何泥梨移波泥梨羅¶

神名阿吼羅迷比略波祇¶

神名氣利彌提波羅彌提¶

神名陀羅住留富那佉尼¶

神名師阿羅陀羅曼陀羅¶

神名具利乾陀利闍吒羅¶

神名住利旃唦利嘻摩陀¶

神名阿波提梨摩那斯爾¶

神名脂波弗蔑懼頭摩醯¶

神名嘻蕪蔑羅阿梨彌醯¶

神名多遮枝嘻遮唯留賴¶

神名差陀離遮難頭謣難¶

神名貿婁差陀輸柔羅彌¶

神名丘波題金波羅優候
<pb:KR6i0051_T_005-0510a>¶

神名東波須摩羅提迦波¶

神名伊提牟羅嘻遲佉¶

神名阿提嘻和遲比難羅¶

神名沙摩頭迦優頭摩陀¶

佛告普觀菩薩摩訶薩。東方有七千大神。其¶
上首者有三七鬼神之王守護東方不令邪惡¶
觸犯萬姓。若有鳥鳴野狩變怪災禍起時。種¶
種不吉惡夢眾衰。橫羅縣官枷鎖著身。危厄¶
之人眾所憎賤。當以此三七神王。辟除東方¶
如是災厄。使諸邪橫不得妄生。此諸神王守¶
護東方。除去七十億雜魅之鬼為人作害者。¶
聞有男子女人讀誦呼是七千鬼神上首¶
名者。七十億魅鬼馳走而去。一萬由旬不害¶
人也。當說其名獲吉祥福。灌頂章句其名如¶
是汝善持之。¶

神名那頭化提阿梨鳩梨¶

神名提多瞿佉難呵梨迦¶

神名迦梨波梨金摩多泥¶

神名波奈羅迦荼支由羅¶

神名沙彈吒迦勒迦摩夜¶

神名校坻細耶般遮夷提¶

神名坻梨提梨摩梨摩梨¶

神名師佉準差尼阿藍¶

神名辟師霧耶欝次彌次¶

神名雞頭貿䗍[椽/土]蒲恥瘖浮¶

神名突迦多䗍那于陀伎¶

神名陀含屈兜沙門多頭¶

神名伊梨寐提薜荔迦移¶

神名鳩舍羅[胺-女+(眉-目+貝)]迦拘多[椽/土]
<pb:KR6i0051_T_005-0510b>¶

神名因婁賴天沙伊多耨¶

神名甄尼烏厨遮摩多梨¶

神名摩隷吒遮夫樓擥俱¶

神名羅闍迦提阿銖迦隷¶

神名摩尼摩尼遮樓旃陀¶

神名俱波樓閱叉阿羅域¶

神名那羅那移閻那阿梨¶

神名沙善般遮壚梨波梨¶

神名旃遮賴摩休迦設樓¶

神名遮梨迦阿梨擥烏遲¶

神名羅摩奴遮[胺-女+(眉-目+貝)]迦爐遮¶

神名波羅斯奴遮斯叉奴¶

神名遮羅乾波頭那爐遮¶

神名乾提于呵梨波攎闍¶

佛告普觀菩薩摩訶薩。南方有九千大神。其¶
上首者有二十八神王。能為一切辟除眾惡¶
守持南方。除去五瘟疫毒之病蜚虱邪忤¶
殃咎之注。口舌亂鬪災火變怪。毒蛇蚖蝮熱¶
氣惡病悉出南方。是二十八神王。有人知其¶
名字諷誦宣傳。是二十八神王即為佐助。消¶
滅邪惡使一切毒厭笮不行。以知神王¶
名字力故。南方魅鬼七千億數。去萬由旬¶
不能為害。灌頂章句其名如是汝善持之。¶

神名呵婁薩叉尸遮那¶

神名藍波維藍波貿那名¶

神名蘇鴛迦羅闍烏那陀¶

神名摩奴羅摩遮檀樓迦¶

神名劍浮者梨和迦羅博¶

神名惟舍羅遮繩迦陀羅
<pb:KR6i0051_T_005-0510c>¶

神名遮稜迦移陀那羅浮¶

神名迦俱攎絺闍羅絡迦¶

神名多羅舍脂曼鳩梨¶

神名臀頭梨附多四和伎¶

神名阿耆尼羅鵄祇迦遮¶

神名菩提尼菩提多菩提¶

神名恒多羅夜尼耶迷¶

神名陀羅陀優富阿陀羅¶

佛告普觀菩薩摩訶薩。西方有六千大神。其¶
上首者有三七神王。主持西方怨家逆賊伐¶
王國土。偷竊之人懷惡心者。聞有男子女人¶
等輩。呼三七神王名字之者。即便退散遑¶
惑而去。五億魔魅退萬由旬不復害人也。¶
此三七神王灌頂章句其名如是汝善持之。¶

神名那業提章比舍曼破¶

神名沙伊摩陀阿仇伊陀¶

神名破仇摩至多羅和架¶

神名比牟坻羅泥架那紫¶

神名迦蘭脾留波摩迦羅¶

神名耶頭破舍羅首梨沙¶

神名拘陀利比呵梨茤陀¶

神名曼陀波沙多陀周留¶

神名阿知和知阿那波提¶

神名那知鳩那知提我沙¶

神名摩呵迦和尼羅闍摩¶

神名阿佉尼波陀那迦利¶

神名阿比羅曼多羅波陀¶

神名羅那多羅魔羅提離¶

神名耽波羅提梨吼樓壽
<pb:KR6i0051_T_005-0511a>¶

神名樓壽闍輦叉輦善叉¶

神名摩呵留羅迦梨區和¶

神名金洹陀越阿耨三菩¶

神名迦三耶摩呵阿輸¶

神名跋陀沙羅曼陀羅阿¶

神名迦柰國舍嘻遲比遲¶

佛告普觀菩薩摩訶薩。北方九千大神。其上¶
首者有三七神王。主持北方五萬億魅鬼及¶
詐稱之神。求人飲食者故氣之魔。聞有男子¶
女人等輩。呼三七神王名號。是諸魅鬼退散¶
馳去不能為害。遠百千由旬移置無人之處¶
還其所在。灌頂章句其名如是。汝善持之。¶

佛告普觀菩薩摩訶薩。我說四方諸神王竟。¶
今復更演中央神王。有二十萬以為眷屬。其¶
上首者有十二神王。能為一切無量眾生。除¶
去四方災惡諸變。鳥鳴惡夢縣官之厄。口舌¶
鬪亂五瘟之病。毒氣蛇蚖怨家債主。逆賊侵¶
陵壞王國土。他餘雜魅厭禱呪咀。魔邪鬼¶
神及諸精魅。見有男子女人等輩。讀誦宣說¶
此十二神王名字之時。四方妖邪惡鬼等類¶
無不殄伏。復能為人作鎮護故。我今演說¶
如是章句。示諸未聞普使受持此十二神王¶
名字。為人守鎮辟除凶惡。灌頂章句其名如¶
是汝善持之。¶

神名優波參那利仙嬭¶

神名優波僧那涅坻賒¶

神名跋臭修婆羅毘坻¶

神名多婆斯阿修羅娑履¶

神名摩薩羅波拘蘭荼
<pb:KR6i0051_T_005-0511b>¶

神名坻摩阿修羅婆履那¶

神名佛亶坻和婆娑斯¶

神名伽施陀膩為氏仇陀¶

神名多羅浮多鞞闍曳¶

神名婆視涅伽羅呵衍¶

神名毘真那貳婆坻衍¶

神名多羅哆斯陀尼波¶

佛告普觀菩薩摩訶薩。我今已說五方逐魔¶
鬼竟。取中央三萬大神上首者十二神王名¶
字為守鎮法。當以好函盛之。題四天王名字¶
書函四邊。稱吾釋迦名號而封印之。綵繖¶
覆蓋安淨潔處。若有邪神惡鬼往來人宮宅¶
中者。見此神王名字鎮函之處。莫不退散馳¶
走者也。¶

佛告普觀菩薩摩訶薩。若後末世遭災禍者。¶
為諸魔魅之所傷犯。當淨身口意不噉雜食¶
五辛之屬。齋戒一心禮敬十方三世諸佛。然¶
十方燈燒雜名香膠香安息香婆香等。懸五¶
方逐魔神幡。各長一丈四尺。上作鬼神之¶
形怖諸浮遊魔鬼精魅。當在人定之時。露出¶
中庭讀此神呪。以青銅之鏡照曜五方。使諸¶
魔魅不得隱藏其形。向五方燒香散諸名華。¶
師當專心一意。說是五方守護神名。一方至¶
四十九遍誦是章句。是諸惡魔聞見之者。莫¶
不馳散亡走而去。不復為害遠百千由旬不¶
嬈人也。普觀菩薩白佛言。世尊向所說幡蓋¶
作鬼神形像者。出何法中云何驅魔令其退¶
散。佛語普觀菩薩摩訶薩言。善男子我所說¶
幡蓋作鬼神形像者。取上五方諸神之中最第
<pb:KR6i0051_T_005-0511c>¶
一者。又問云何驅逐眾魔。答言當以¶
淨器先呪五龍之水以灑五方。諸鬼魔也無¶
不退散馳走而去。部伍營從形體裸露莫知¶
藏匿。此大章句至真至重。能消滅鬼神¶
災橫之變。使誦持者獲得無上吉祥之福。普¶
觀菩薩復白佛言。作諸雜術種種相貌不似¶
邪也。佛言不也。我若在世不須如是相貌法¶
也。我既涅槃未來惡世。五濁眾生信正者少。¶
多習邪見不識真正。為此等輩說是章句雜¶
法呪術。以化群生故我出此雜碎章句非邪¶
法也。以化萬姓諸比丘輩不解我意。見有書¶
持讀誦之者。謂此法言非佛真說。起邪見想¶
誹謗不信。我已先於比丘護身。說諸誹謗¶
愆咎之過。若見聞者唯應專修勿生不信。見¶
有行者恭敬禮拜如大師想。可獲大福至得¶
佛道。佛又告普觀菩薩。汝當宣布流傳此經。¶
至吾法沒莫效外道誹謗我法。若起慢心即¶
墮惡道。況復毀呰墮阿鼻獄億劫無救。今¶
故宣示勿有謗毀。佛說如是。阿難長跪叉手¶
白佛言。演說此經當何名之。佛語阿難此法¶
名為灌頂章句宮宅神呪守鎮左右辟除邪惡¶
使獲吉祥魔鬼敢當。阿難汝好宣傳使諸¶
四輩。廣宣流布利益萬姓。得入正法無諸邪¶
曲。佛說此經已。會中人民外道梵志。天龍八¶
部悉得悟解。各隨本願得道不同。聞佛所說¶
歡喜奉行。¶
灌頂經卷第五
<pb:KR6i0051_T_005-0512a>¶

